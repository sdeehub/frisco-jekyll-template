---
title: เส้นประธานทั้งสิบ
date: 2018-12-21
description: บทท่องเส้นประธานทั้งสิบ • Photo by <a href="https://unsplash.com/@sssyexap">Nhia Moua</a> on <a href="https://unsplash.com/">Unsplash</a>
categories:
  - body massage
image: https://source.unsplash.com/F4cJtI7HCMw
author_staff_member: tom
---
อิทา ปลิงคลา สุมนา กาลทารี สหัสรังษี • ทวารี จันทภูสัง รุชำ สิขิณี สุขุมัง สิบเส้นนี้เอย

เป็นหมอนวดอย่าลบหลู่ดูถูกเส้น ต้องรู้เห็นเส้นสายได้ทุกที่ • เส้นประธานสิบหลักฐานโบราณมี รอบนาภีเเยกเส้นสายให้พลัง

(๑) *เส้นอิทา* ผ่านหัวเหน่าเข้าเข่าซ้าย พอเข้าใกล้หัวเข่าวกเข้าหลัง • ผ่านศีรษะมาจมูกซ้ายให้ระวัง โรคปวดหลังตามัวปวดหัวจริง

(๒) *เส้นปลิงคลา* สลับ *อิทา* อยู่ด้านขวาทุกอย่างที่อ้างอิง • อาการโรคละม้ายคล้ายกันจริง นวดกดนิ่งหน้าหัวทั่วท้ายทอย

![no-one-two](https://res.cloudinary.com/sdees-reallife/image/upload/c_scale,w_400/v1552466401/ten-01.jpg)

(๓) *เส้นสุมนา* ผ่านหัวใจไปโคนลิ้น ยากกลืนกินพูดจาหน้าละห้อย • ลิ้นกระด้างคางเเข็งเรี่ยวเเรงน้อย จิตเหงาหงอยคลุ้มคลั่งต่างๆ นาๆ

![no-three](https://res.cloudinary.com/sdees-reallife/image/upload/c_scale,w_400/v1552466401/ten-03.jpg)

(๔) *เส้นกาลทารี* กลางนาภีเเยกสี่เส้น มีสองเส้นร้อยสะบักในสู่ใบหน้า • เเล้ววกกลับเเขนขวาซ้ายปลายนิ้วนา สองบาทาเเยกหนึ่งเส้นเป็นสำคัญ

![no-four](https://res.cloudinary.com/sdees-reallife/image/upload/c_scale,w_400/v1552466401/ten-04.jpg)

(๕) *เส้นสหัสรังษี* ลงที่เท้าซ้าย วกขึ้นไปเเล่นลอดทอดเต้าถัน • เเนบลำคอขากรรไกรใบหน้าพลัน ไปสุดกันที่ตาซ้ายให้จดจำ

(๖) *เส้นทวารี* สลับกับ *รังษี* ทุกเส้นที่อยู่ด้านขวาดูนำขำ • กินของมันหวานเกินไปไม่ควรทำ กินประจำผลสนองเกี่ยวข้องตา

![no-five-six](https://res.cloudinary.com/sdees-reallife/image/upload/c_scale,w_400/v1552466401/ten-05.jpg)

(๗) *จันทภูสัง* ไปยังนมซ้าย เลยออกไปหูซ้ายไม่กังขา

(๘) *เส้นรุชำ* สลับ *ภูสังนา* ไปหูขวาถ้าหูตึงคลึงเส้นนี้

![no-seven-eight](https://res.cloudinary.com/sdees-reallife/image/upload/c_scale,w_400/v1552466401/ten-07.jpg)

(๙) *สิขิณี* ไปที่อวัยวะเพศ มีสาเหตุจากไตไม่ได้ที่ • โรคโลหิตมดลูกทุกนารี นวดเส้นนี้เอวสะโพกโรคทุเลา

(๑๐) *เส้นสุขุมัง* หยุดยั้งทวารหนัก ลำไส้พักจุดผายถ่ายของเก่า • ถ้ากินได้ไม่ถ่ายจะตายเอา นวดเบาๆ หน้าท้องคล่องระบาย

![no-nine-ten](https://res.cloudinary.com/sdees-reallife/image/upload/c_scale,w_400/v1552466401/ten-09.jpg)

ทั้งสิบเส้นที่กล่าวคร่าวมานี้ เพื่อช่วยชี้ช่วยจำนำขยาย • เป็นหมอนวดต้องฝึกฝนจนวันตาย มันไม่ง่ายเหมือนปอกกล้วยช่วยคิดเอย

![The 10 Strings](https://res.cloudinary.com/sdees-reallife/image/upload/c_scale,w_400/v1552465838/10.jpg)
